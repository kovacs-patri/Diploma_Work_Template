A fentieket összefoglalva, a Szakdolgozat munkám keretein belül elkészítettem egy Rizikó társasjátékon alapuló desktop alkalmazást Java nyelven, mely a Strava adatbázisából nyer a felhasználó aktivitásaira vonatkozó adatokat és játékos a gép ellen tud játszani Magyarország térképén. A felhasználó Strava weboldalára feltöltött aktivitási adatai alapján jutalmazza a játékost plusz katonák lehelyezésének lehetőségével a játék erősítési fázisában. Lehetőség van a játék elmentésére és későbbi indítás során annak betöltésére. 

Különféle technológiákat alkalmaztam projektem elkészítéséhez, melyek közül a JavaFX teljesen újdonság volt számomra. Egy külön alfejezetet is szenteltem arra, hogy bemutassam, hogyan épül fel egy JavaFX projekt. Munkám során elkezdtem megismerkedni továbbá a Strava API-jának használatával Java kódban, ennek köszönhetően megismertem a Swagger Codegen és az OAuth működését is. 

A program továbbfejlesztésében belekerülhet például az eredeti Rizikó játék kártya-rendszere, többféle térkép közüli választás lehetősége, animációk megjelenítése, több ellenfél elleni játék lehetősége stb. 